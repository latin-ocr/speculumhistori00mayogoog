nn omns nucum Μαι-ην. 4, 5. 205

liberatione preces lacrimasque profunderet, quasi in haec
verba prorumpens “ Et Tu, Domine,” inquit, “ usque
quo? Usque quo avertis faciem Tuam 2 · oblivisceris
inopiae nostrae et tribulationis nostrae? Sanctos Tuos
occiderunt3 altaria Tua suffoderunt3 et non est qui
redimat, neque qui salvum faciat. Scin, Domine,
sci0, quia omnia quse fecisti nobis, in vero iudicio
fecisti. Sed numquid in aeternum proiciet Deus, et,
non apponet, ut complacitior sit adhuc ’Β Eritne,
Domine Deus meuS, eritne finis horum mirabilium?
aut in aeternum Tuus in nos mucro desaeviet, et per-
cutiet usque ad internicionem ?” Inter preces tandem
et lacrimas fatigatum sopor suavis excepit, videtque
per somnum coelesti coruscum lumine beatissimum
Petrum in eminentiori constitutum loco dignum tantae
maiestati habitum praeferentem, Visebatur ante eum
vir praeclari vultus in forma decenti, regalibus amictus
insigniis, Quem cum propriis manibus apostolus con-
secrasset et unxisset iu regem, monita salutis adiecit,
praecipueque coelibem vitam commendans, quot esset
annis regnaturus aperuit. Obstupefactus praesul tanti
novitate miraculi, petit sibi a sancto apostolo visionis
huius mysterium revelari3 de statu insuper regni et
de instantis fine periculi apostolicum exegit oraculum.
Tunc sanctus apostolus, vultu placido intuens intu-
entem, “ Domini‚'' inquit, “ Ο praesul, Domini est
regnum, et ipse dominatur in filiis hominum. Ipse
transfert regna, et mutat imperia, et propter peccata
populi regnare facit hypocritam· Peccatum peccavit
populus tuns Domin0, et tradidit eos in manus
gentium, et dominati sunt eorum qui oderunt eos.
Sed non obliviscetur miseri Deus, nec continebit in
ira sua misericordias suas. Erit enim, cum dormieris
cum patribus tuis sepultus in senectute bona, visitabit
Dominus populum suum, et faciet redemptionem plebis
suae. Eliget enim sibi virum secundum cor suum, qui
faciat omnes voluntates suas3 qui me opitulante regnum

